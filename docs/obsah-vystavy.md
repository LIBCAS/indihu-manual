# Jak vytvořit atraktivní obsah virtuální výstavy

Virtuální výstava je online prezentace vybraného tématu. Při její tvorbě
plníte jednotlivé obrazovky obsahem - obrázky, texty, přidáváte hudbu,
namluvený komentář nebo pro návštěvníky připravíte hry. Obrazovky je možné sdružovat do **kapitol** nebo je možné výstavu sestavit z
**jednotlivých obrazovek** jdoucích po sobě. Oba principy můžete kombinovat. Příprava výstavy se skládá ze dvou hlavních částí rozdělených do 6 základních činností: 

1. Příprava tématu a obsahu výstavy
2. Samotná tvorba v nástroji INDIHU Exhibition 

![](img/doporuceny-postup-v4.jpg)

## Příprava tématu výstavy a obsahu

Vymyslet téma a najít ten správný přístup k výstavě je to nejnáročnější, ovládání nástroje tvůrcům většinou problémy nedělá. Online prostředí funguje jinak než jak jsme zvyklí u normálních fyzických výstav a online návštěvníci mají trochu jiná očekávání. [Očekáváním návštěvníků](inspirace.md#TODOKOTVA) bychom se měli přizpůsobit, aby naše výstava byla úspěšná. 

## Vytvářím svou první výstavu

Udělat svou první výstavu je nejtěžší a moc si vážíme toho, že používate náš nástroj. Abychom vá to zjednodušili, připravili jsme pro vás cvičení a připravili sadu otázek, které vám pomohou vybrat to nejlépší téma a formu. 

1.  Výběr tématu (Buďte co nejkonkrétnější, přemýšlejte o návštěvníkovi, jaký je, co ho zajímá, kde na výstavu narazil. Pomoci vám může [10 podnětů k zamyšlení](obsah-vystavy.md#predtim-nez-zacnete)). 
2.  Vybrat způsob vyprávění (Jak budete obsah členit, jak budete
    téma rozvíjet, použijete kapitoly? Jak budou jednotlivé
    části obsáhlé?). 
3.  Začněte pracovat na obsahu (Ke každé části napište potřebné texty.
    Najděte obrázky. Zkuste texty nahradit jinými formami obsahu -
    videem, obrázky, fotogalerií či hrou. Zkuste využít co nejvíce
    možností, které nástroj nabízí. Jaká část obsahu je hlavní a co jsou dodatečné materiály ke stažení?)

TODO pracovní listy

## Doporučené funkce pro začátečníky 

Jednotlivé obrazovky a jejich funkce jsou podrobně popsány v záložce [Obrazovky](obrazovky.md). Záčínáte-li si teprve virtuální vsýtavy osvojovat, doporučujeme zaměřit se zejména na tyto formy obsahu a tyto obrazovky:

### Obrázky
Zaměřte se zejména na obrázky a jejich kvalitu. V současné vizuální době kvalitní obrázky přitáhnou pozornost. Pokud máte tu možnost, nechte nafotit vaše předměty profesionálním fotografem a použijte kvalitní fotoaparát. Ujistěte se, že fotografie mají dobrou kompozici, jsou správně nasvícené a mají kvalitní pozadí. U obrázků je důležité **načasování**, nastavte čas v editoru u obrázků tak, aby si návštěvník mohl obrázky v klidu prohlédnout. Méně je často více a předejdete přehlcení. 

**Využijte**: 
 - [Obrazovku s obrázkem](obrazovky/#obrazovka-s-obrazkem)
 - [Slideshow](TODO)
 - [Fotogalerii](TODO)
 - [Animaci přiblížení](obrazovky/#animace-priblizeni)
 - Pro ozvláštnění obrázků využijte různé druhy animací, takže se výstava bude jemně hýbat
 - Pro zvýraznění informační hodnoty a detailů na obrázcích využijte infopointy, které kromě krátkého textu mohou obsahovat další obrázek. 

### Texty 
Kvalitní texty mohou přinést návštěvníkům nové informace a probudit jejich zájem. Buďte ale struční, doporučujeme nevkládat texty delší než 500 znaků. Z testování s návštěvníky víme, že je nečtou. Zkuste dát texty někomu přečíst ať získáte zpětnou vazbu. U textů se držte těchto doporučení: 

- Vyhněte se odborným výrazům
- Pište kratší věty, jsou srozumitelnější
- To nejzajímavější dejte na začátek textu a nespoléhejte, že návštěvník dočte až do konce
- Podrobnější informace můžete přidat v samostatném souboru k výstavě nebo ke každé obrazovce a tím nezatěžíte hlavní obsah

### Jasné názvy
Pojmenujte jednotlivé kapitoly i obrazovky jasně a atraktivně, aby návštěvník věděl, na co se může těšit. Dlouhé a složité názvy ho zmatou. Podrobnosti dejte do přílohy. Inspirujte se novinovými titulky, kterým se texty podobají víc než textům a názvům v odborných monografiích. 

### Hudba
Produkce audiokomentáře nemusí být snadná, ale přidání hudby či hudebního podkresu je jednoduché a výstava bude mít větší atmosféru. Pro začátečníky doporučujeme přidat ke každé kapitole hudbu. Hudba se bude přehrávat ve smyčce a nemusíte řešit načasování a délku komentářů. 

### Interaktivní obrazovky 
Interaktivní obrazovky jsou druhy obrazovek, které skýtají drobné interakce pro návštěvníka, ale nejsou náročné na vytvoření a mohou být vítaným ozvláštněním. Opět stojí zejména na obrázcích. 

**Využijte**: 
 - [Slideshow](TODO)
 - [Před a po](obrazovky.md/#TODO): Tato obrazovka umožňuje prezentovat dva obrázky, které se doplňují nebo naopak kontrastují a návštěvník si je může procházet. 
 - [Obrazovka s externím obsahem](obrazovky.md#obrazovka-s-externim-obsahem): Máte zajímavý obsah uveřejněný v jiné aplikaci? Můžete ji jednodušše integrovat do výstavy a to včetně zachovaní interaktivity, který obsah na jiné stránce nabízí. Příkladem mohou být např. mapové aplikace nebo video. 

### Postprodukce
Obrázky, které prezentujete ve výstavě mohou mít jiný formát, rozličnou barevnost nebo styl. Díky postprodukci je můžete sjednotit nebo přidat zajímavé detaily pro ozvláštnění. Výstava pak bude fungovat jako celek, i když zdrojové materiály budou rozdílné. Příklad výrazné postprodukce najdete v části [Inspirace](inspirace.md). 

## Doporučené funkce pro pokročilé




----------- PŮVODNÍ OBSAH ----------------





4.  Testování (Poproste někoho, kdo není z oboru o jeho názor, ptejte
    se, čemu nerozumí a podle jeho postřehů upravte texty a ostatní
    obsah. Opravdu návštěvník stráví na výstavě tolik času, kolik jste
    naplánovali?). 
5.  Z finálních textů namluvte audio komentář pro "prezentační mód". 
6.  Zveřejněte výstavu. 

## Předtím, než začnete

Před samotnou prací s nástrojem INDIHU Exhibition si dobře promyslete
obsah výstavy. Využívání nástroje bude účelnější a přímočařejší. Konzultujte své nápady s kolegy a přáteli. Zvláště, pokud jste doposud žádnou výstavu nedělali, doporučujeme zodpovězení následujících 10 otázek:  

<!-- !!! info "Tip"
    Jako inspirace mohou posloužit následující příklady. DOPLNIT -->

#### Co téma návštěvníkovi přinese? 
Maximálně 10 větami shrňte, o čem výstava je. Co návštěvníkovi přinese a proč by jí měl věnovat čas. Buďte konkrétní, zkuste se vyhnout obecným prohlášením. Dejte 10 vět přečíst pár lidem a vyslechněte si jejich názor. 

#### Komu je výstava určena? 
Co návštěvník o tématu ví a co mu výstava přinese nového? Popište, jaký návštěvník je. Je-li to např. vysokoškolský student, jaký obor studuje, na jaké chodí přednášky? Má zjistit, že téma existuje nebo si prohloubit znalosti? Všeobecně definovaná cílová skupina "laik" nebo "odborník" vám příliš nepomůže. 

#### Dokážete vzbudit zájem chytlavým titulkem? 
Název má přilákat pozornost. Přistupujte k němu jako k titulku na obalu časopisu. Věnujte pozornost stylu textů. Buďte spíše neformální, vyvarujte se výrazů, které nemusí být obecně známé nebo je jejich výklad problematický. 

#### Je téma aktuální? 
Aktuální téma má větší šanci, že návštěvníky zaujme. Vztahuje se téma k nějakému výročí, dokážete ho propojit s nějakým aktuálně diskutovaným tématem, které hýbe společností? Zkuste najít způsoby, jak historické nebo odborné téma propojit s něčím, co je současnému člověku známé. Hledejte příklay a srovnání se současnou realitou. 

#### Jak budete členit obsah? 
Ujasněte si jednotlivé tematické celky. Jak na sebe témata navazují, co je hlavní téma a co vedlejší? Podívejte se na výstavu jako na příběh, který má hlavního hrdinu. Jaké hrdina překonává překážky? Co jsou zlomové okamžiky, u kterých se návštěvníkům může tajit dech? Jak příběh dopadne? Zvažte, zda je nejlepší řazení po tématech, nebo zda je vhodné chronologické uspořádání nebo zda koncipujete výstavu jako výběr zajímavostí bez většího propojení. Zkuste několik variant a zeptejte se svých přátel, co jim přijde nejzajímavější? 

#### Kolik času návštěvníkovi výstava zabere?
Kolik času má návštěvník na výstavě celkově strávit? Kolik času stráví čtením / hraním her / poslechem? Pomůže vytvořit časovou osu výstavy. V jaké situaci by měl návštěvník výstavu projít - po cestě tramvají na telefonu nebo v klidu doma u počítače? Zkuste tomu přizpůsobit obsah. Během cesty tramvají návštěvník spíše stojí o "něco lehčího k pobavení", o zajímavosti. Naopak serióznější a vážnější obsah vyžaduje klid na soustředěné procházení obsahu. 

#### Jakých 5 informací si návštěvník odnese? 
Definujte 5 informací (faktů), které se má návštěvník dozvědět a ideálně zapamatovat. Napište je jako konkrétní krátké tvrzení (např. "Husité nebyli kompaktní skupina, ale více různých odnoží"). Těmto nejdůležitějším informacím věnujte pozornost - můžete informace zopakovat vícekrát v jiné formě a tím zvýšíte šanci, že si návštěvník tuto konkrétní věc zapamatuje. 

#### Co návštěvník na konci cítí? 
Má být na konci návštěvník překvapený, veselý, smutný, má se mu ulevit, že „to dobře dopadlo“? Nebo se má cítit povzneseně, že se dobře bavil? Zkuste se zamyslet na celkovým vyzněním virtuální výstavy. 

#### Jak pestrý dokážete vytvořit obsah? 
Co máte k dispozici a co můžete vytvořit? Máte text, obrázky, jaké typy obrázků, máte video, audio? Máte informace, které by bylo možné znázornit graficky pomocí grafů či nákresů? Máte někoho, kdo vám může s přípravou materiálů pomoci aby byl co nejpestřejší?

#### Kdo a jak může výstavu využít? 
Budou výstavu procházet individuální návštěvníci na internetu? Jak se o ní dozvědí? Je výstava určena pro využití ve škole? V jakém předmětu a na jakém stupni? Jaké jsou možnosti dalšího zkoumání tématu (návštěva muzea, četba)?

## Jak udělat výstavu co nejzajímavější

Návštěvníci jsou zvyklí na nápadité, vizuálně atraktivní webové prezentace. Abyste docílili co největšího účinku, zkuste být v tvorbě obsahu co nejnápaditější. Můžete využít následující nápady. 

!!! question "O jakých lidech vyprávíte příběh?"
    Říká se, že příběhy nejsou o předmětech, ale o lidech. Zkuste se proto na své téma zamyslet očima lidí, kterých se týkalo. Tvoříte-li například výstavu o knížkách, začněte tím, že si napíšete seznam co nejvíce sloves, které se ke knížce váží - číst, psát, tisknout, ilustrovat, prodávat, distribuovat, sbírat, půjčovat, studovat... Ze sloves snadno vytvoříte lidi, kteří mohou být aktéry našeho příběhu - čtenář, spisovatel, tiskař, ilustrátor, nakladatel, knihkupec, knihovník, sběratel vzácných knih, student či pečlivý čtenář. Potom bychom se měli ptát, kdo takoví lidé v dané době byli, jak žili, jak se oblíkali, co byla jejich obživa, jaký byl jejich socio-ekonomický status a postavení ve společnosti, byla kniha jejich zdrojem obživy? 
    Toto cvičení vám pomůže vidět předměty vaší výstavy v kontextu živých a atraktivních příběhů, které chytí návštěvníkovu pozornost. 

!!! question "Čím je vaše téma stále aktuální?"
    Zkuste téma propojit s něčím, co je návštěvníkům blízké. S něčím, co je aktuální. Nemůže být příběh knížky zároveň příběhem o sociální nerovnosti, genderových otázkách nebo o knížce jako o statusovém předmětu, díky kterému si připadáme před svými přáteli vzdělanější? Nebo o tématu informačního přetížení či, o způsobech trávení volného času nebo o fanouškovských komunitách nadšených čtenářů?

!!! info "Méně je více"
    Je třeba si upřímně přiznat, že návštěvníci většinou neinvestují mnoho úsilí, aby pochopili složitě konstruované téma. Od začátku chtějí vědět, co dostanou. Virtuální výstavy jsou ideálním nástrojem jak ukázat, co děláte zajímavého, co zajímavého máte ve svých sbírkách nebo na co zajímavého jste přišli během vědeckého bádání. Cílem by mělo být vzbudit zájem návštěvníků a ne je odradit. Odradíte je tím, že nebudou rozumět, na co se koukají. Proto nepoužívejte složité odborné výrazy, dlouhé texty, střídejte tipy obsahu a nedělejte virtuální výstavu příliš dlouhou. 

!!! question "Komu by se vaše výstava mohla hodit?"
    Chcete, aby výstavu používali konkrétní lidé ke konkrétním účelům? Hodí se výstava třeba do hodin vlastivědy pro 5. třídu základní školy? Zapadá svým obsahem do vysokoškolských osnov na konkrétní škole? Dejte o ní vědět učitelům - vyberte si několik škol a napište osobně adresovaný email konkrétním pedagogům. Můžete jim připravit konkrétní obsah se zapojením výstavy pro celou vyučovací hodinu. Učitelé rádi používají atraktivní materiály, ale nemají čas je sami tvořit. 

!!! info "Zjistěte, zda se virtuální výstava lidem líbí: Testujte"
    Předávání informací veřejnosti s sebou přináší mnohá úskalí. V první řadě je těžké odhadnout, co návštěvníci o tématu vědí a co je pro ně naopak nové a zajímavé. Není nic jednoduššího, než rozpracovanou výstavu ukázat někomu, kdo není z oboru a mohl by být zástupce cílové skupiny. Nechte ho výstavu projít a ptejte se ho, co se mu líbilo, co ne, čemu nerozuměl a o čem by se chtěl dozvědět více. Zpětnou vazbu zapracujte a výsledná výstava bude lepší. Nezapomeňte, že neděláte výstavu pro sebe, ale pro druhé! 

!!! info "Zapojte cílovou skupinu do přípravy výstavy"
    Šanci na úspěch zvýšíte i tím, že již od začátku budete spolupracovat se zástupci cílové skupiny. Uspořádejte workshop, jehož účelem bude nalézt to nejlepší téma a způsob vyprávění. Vyprávějte o tématu skupince návštěvníků a ptejte se jich, co je zajímá. Pozvěte návštěvníky k vám do instituce a hledejte společně zajímá témata. Nechcete-li spolupracovat s návštěvníky přímo, uspořádejte alespoň online anketu s návrhy na virtuální výstavy a umístěte ji na vašem webu a sdílejte ji přátelům. I samotný kolaborativní proces můžete vytěžit a výstavu propagovat již před jejím vytvořením a zveřejněním pomocí článků, fotek ze zákulisí nebo informování na sociálních sítích.  

## Příprava dat

* **Obrázky:**
    Obrázky připravujte v rozlišení minimálně full HD (1920×1080) s rozlišením 72 dpi a ve formátu .png nebo .jpg. Obrázky s orientací na šířku fungují obecně lépe. 
* **Video:**
    Video připravujte v rozlišení FullHD (1920×1080), 25 snímků za vteřinu, v rendrovacím formátu H.264
* **Textové dokumenty:**
    V případě, že chcete pro návštěvníky připravit dokumenty ke stažení s podrobnějšími informacemi, můžete je připravit v následujících formátech: (.pdf, .txt, .docx). Doporučujeme využití formátu .pdf, u kterého nedojde k úpravě formátování a kde můžete snáz využít i grafiku. 



# O nástroji INDIHU Exhibition

INDIHU Exhibition umožňuje jednotlivcům nebo týmům vytváření virtuálních
výstav na zcela libovolná témata. Má širokou škálu použití pro instituce
zprostředkovávající kulturní dědictví. Lze použít i pro neotřelou online
prezentaci výstupů vědeckého bádání. Může sloužit i jako nástroj pro
žáky a studenty, kteří v něm mohou zpracovávat školní práce.

INDIHU Exhibition je open source software
(<https://github.com/LIBCAS/INDIHU>) a webová služba dostupná na adrese
<http://inqooltest.libj.cas.cz>, kterou provozuje Knihovna Akademie věd
ČR.

## Vlastnosti

Aby výsledné virtuální výstavy byly obsahově co nejpestřejší, umožňuje
editor vložit tyto typy obsahu:

  - Obrázky
  - Animace obrázků 
  - Fotogalerie
  - Obrázky před a po
  - Vložení stručných informačních boxíků do obrázku (infopointy)
  - Video
  - Text 
  - Přidání hudby
  - Nahrání audio komentáře
  - Zoom in
  - Využítí externího obsaho pomocí embed kódu (např. mapy nebo videa
    dostupná online)
  - Kvízy
  - Minihry (Najdi na obrázku, Stírací los, Hádej velikost apod.)
  - Přidání odkazů
  - Přidání souborů s rozšiřujícími materiály (např. seznam literatury,
    pracovní listy pro školy apod.)
  - Zveřejnění na URL adrese
  - Sdílení na sociálních sítích
  - Použití v prostoru instituce na tabletech, počítačích nebo v
    informačních kioscích

## Jak výstavu vidí návštěvník

Virtuální výstavu může návštěvník prohlížet ve dvou módech. Návštěvník
může módy v průběhu prohlížení výstavy měnit:

1.  Prezentační mód: obsah se automaticky přehrává podobně jako v kině.
    Pro tento typ je vhodné doplnit výstavu o audio komentář. 
2.  Textový mód: obsah se nepřehrává automaticky, ale návštěvník sám
    určuje, kdy přejde na další stránku a kolik času na stránce stráví.

# O nástroji INDIHU Exhibition

INDIHU Exhibition umožňuje jednotlivcům nebo týmům vytváření virtuálních
výstav na zcela libovolná témata. Má širokou škálu použití pro instituce
zprostředkovávající kulturní dědictví. Lze použít i pro neotřelou online
prezentaci výstupů vědeckého bádání. Může sloužit i jako nástroj pro
žáky a studenty, kteří v něm mohou zpracovávat školní práce.

INDIHU Exhibition je open source software
(<https://github.com/LIBCAS/INDIHU>) a webová služba dostupná na adrese
<http://inqooltest.libj.cas.cz>, kterou provozuje Knihovna Akademie věd
ČR.

!!! question "Proč používat INDIHU Exhibition?"
    * Umožní tvořit virtuální výstavy, aniž byste museli rozumět webdesignu
    * Nabízíme širokou škálu obsahu od obrázku, přes video, texty
    * Zařaďte do výstavy interaktivní hry
    * Soustřeďte se na obsah a ne na technickou stránku 
    * Ušetříte peníze za programátory

## Co to umí 

- Obrázky (animace, různé přechody, před a po, fotogalerie)
- Infopointy (stručné informační boxy v obrázcích)
- Video
- Text 
- Audio (hudba, audio komentáře)
- Vkládání externího obsahu (např. mapy, videa, grafy) 
- Minihry (Kvíz, Najdi na obrázku, Stírací los, Hádej velikost apod.)
- Přikládání souborů s dalšími materiály (např. seznam literatury, pracovní listy pro školy)
- Na tvorbě výstavy můžete spolupracovat s více tvůrci
- Hostování výstavy
- Snadné sdílení 
- Responzivní design (výstavy jsou vhodné i pro mobilní zařízení)

## Jak začít

Tvorba virtuálních výstav má dvě části. Nejprve je třeba [vybrat téma](obsah-vystavy.md) a obsah připravit tak, aby byl vhodný pro zpracování formou virtuální výstavy. Druhým krokem je příprava výstavy v nástroji INDIHU Exhibition. V osvojení nástroje doporučujeme postupovat takto: 

1. [Koncepce editoru](koncepce-editoru.md): článek a videa, která představují hlavní myšlenky a obecné principy ovládání
2. [Základní fungování](zaklady.md): Vysvětlení používaných pojmů a ilustrovaný popis jednotlivých kroků při založení první výstavy
3. [Obrazovky](obrazovky.md): Podrobný ilustrovaný popis jednotlivých tipů obrazovek
4. [Minihry](minihry.md): Podrobný ilustrovaný popis jednotlivých interaktivních her

## Jak výstavu vidí návštěvník

Virtuální výstavu může návštěvník prohlížet ve dvou módech. Návštěvník
může módy v průběhu prohlížení výstavy měnit:

1.  **Prezentační mód**: obsah se automaticky přehrává podobně jako v kině.
    Pro tento typ je vhodné doplnit výstavu o audio komentář, který vznikne namluvením textů v textovém módu.  

![](img/prezentacni-mod.png)

2.  **Textový mód**: obsah se nepřehrává automaticky, ale návštěvník sám
    určuje, kdy přejde na další stránku pomocí šipek a kolik času na stránce stráví.

![](img/textovy-mod.png)
# Obrazovky

Základním stavebním kamenem virtuální výstavy, kterou tvoříte, jsou obrazovky. Postupně si projdeme jednotlivé typy obrazovek, jejich funkcionality a možnosti použití. Obrazovky plníte obsahem a sdružujete do kapitol a tím vznikne výstava. 

## Úvod výstavy
Úvodní stránka výstavy obsahuje poměrně hodně informací. Základem je (animovaný) obrázek, název výstavy, informace o tom, kdo výstavu dělal, seznam kapitol, informace o času potřebného k projití výstavy apod. Tvůrce se k editaci dostane ze záložky Struktura výstavy kliknutím na čtvereček úvodu výstavy nebo použitím menu tohoto čtverečku. 

!!! warning "Upozornění"
    Není třeba vyplnit všechny položky hned na začátku tvorby výstavy. Některé informace vyplynou až během procesu vytváření samotné výstavy. 

Obrazovka "Úvod výstavy" má tři záložky, které je třeba naplnit obsahem:

  - Název, popis, audio (1)
  - Tiráž (2)
  - Dokumenty (3)

### Název, popis, audio (1)
Na této záložce tvůrce vyplňuje základní údaje k výstavě. 

![](img/uvod-vystavy.jpg)

  * Název (4): Název výstavy, který se zobrazí při prohlížení výstavy. Pokuste se názvem zaujmout. 
  * Podnázev (5): Vysvětlující doplněk k názvu. Není třeba vyplňovat. 
  * Perex (6): Text uvádějící výstavu. Měl by být chytlavý a vzbudit v návštěvníkovi zájem, ale zároveň stručný a jednoduchý. Zobrazí se po kliknutí na "Více informací" před spuštěním výstavy. Editor vám ukazuje počet znaků a automaticky vypočítává přibližnou délku, kdyby text byl namluvený jako audio.
  * Obrázek na pozadí (7): Titulní obrázek celé výstavy. 
  * Animace (8): Volba tipů animace (Shora dolů/Zdola nahoru)
  * Audio verze výstavy (9): Vznikne složením všech audio komentářů použitých ve výstavě. **Tip:** audio verzi výstavy lze využít jako podcast a umožnit tak lidem čerpat zajímavé informace formou poslechu. 
  * Délka trvání výstavy (10): Nastavíte předpokládanou a průměrný čas ve vteřínách, kterou návštěvník potřebuje k projití výstavy. **Doporučení:** Vyzkoušejte na někom, kdo výstavu nezná, kolik mu zabere času. 
  * Organizace (11): Instituce, která stojí za tvorbou výstavy 

!!! info "Tip"
    Pro snadnější sledování postupu prací na výstavě lze všechny obrazovky po dokončení označit jako dokončené (12). Ve výpisu všech obrazovek výstavy se dokončené obrazovky vyznačí zelenou barvou. 

### Tiráž (2)
Na této záložce tvůrce přidává osoby podílející se na přípravě výstavy. 

![](img/tiraz.jpg)

Tiráž je navržena tak, aby tvůrce mohl volně přidávat spolupracovníky a přiřazovat jim popis spolupráce dle potřeby. Jednotliví autoři se zobrazují v řádcích (3). Pomocí ikonky tužka (4) lze text upravit a pomocí koše (4) smazat. Pro přidání dalšího spolupracovníka použijte ikonku + (5). Po kliknutí na ikonu + se zobrazí vyskakovací okno, kde do prvního řádku Role (6) napíšete, co konkrétní osoba dělala. Do druhého řádku Osoby nebo text (7) napíšete jméno nebo jinou krátkou informaci. Přidání další osoby do tiráže potvrdíte tlačítkem Uložit (8). Pro zrušení akce použijte tlačítko Storno (9). 

Pro změnu zobrazení seznamu spolupracovníků můžete kliknutím na Role/Osoby nebo text (10). Seznam je setřízen podle abecedy a použít tlačítko šipky (11) pro vzestupné nebo sestupné řazení. Pro textové vyhledávání v tiráži můžete použít pole pro vyhledávání (12).

### Dokumenty (3) 
Umožňuje k výstavě přidat dokumenty (např. .docx, .pdf), které si návštěvník stáhne. Soubory ke stažení umožňují přidat rozšiřující informace k výstavě (článek, seznam doporučené literatury, pracovní listy apod.). Dokumenty vybírá z knihovny dokumentů v editoru nebo z počítače. Druhou variantou je vložit odkaz na web pomocí URL. Web se návštěvníkovi otevře automaticky v novém okně.  

!!! info "Tip"
    Dokumenty je možné přidat i ke každé obrazovce ve výstavě. Nemusíte tedy všechny dokumenty přikládat rovnou na úvodní stránku. Pokud některé dokumenty dáte dovnitř výstavy, snížíte riziko, že bude návštěvník přehlcen množstvím informací na úvodní stránce výstavy. 

## Úvodní stránka kapitoly
Každá nová kapitola je otevřena titulní stránkou. Obsahuje název kapitoly a titulní obrázek kapitoly. Obrázek může být animovaný. Editor má tři záložky, které je třeba naplnit obsahem:

  - Název, audio
  - Obrázek na pozadí
  - Dokumenty

## Název, audio
Na hlavní záložce vyplníte základní údaje ke kapitole – název a podnázev. Výběrem z dokumentů lze vybrat dvě zvukové stopy. Pro celou kapitolu a pro úvodní stránku kapitoly. Zvuková stopa pro celou kapitolu je přehrávána ve smyčce po čas průchodu všemi stránkami kapitoly. Zvuková stopa pro úvodní stránku kapitoly je přehrána pouze jednou a definuje svou délkou i délku animace obrázku a celkově délku setrvání na této stránce při prohlížení v prezentačním módu. Tuto délku v sekundách lze manuálně změnit, pokud vám automaticky vypočtená délka nevyhovuje.

!!! failure "Pozor"
    Tvorba mluveného komentáře je produkčně poměrně náročná. Proto doporučujeme audio komentář nahrávat až jako poslední, když jste s celou výstavou spokojeni a prošla testováním. 

### Obrázek na pozadí
Vyberte obrázek z dokumentů, který uvodí téma kapitoly. Pokud chcete, vyberte typ animace. 